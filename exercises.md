# Վարժություններ

__Խնդիր 1։__ Գրել ծրագիր, որում ներմուծվում են երկու 
թվեր և արտածվում են դրանց գումարն ու տարբերությունը։
_[Պատասխան](code/exercise01.py)_

__Խնդիր 2։__ Գրել ծրագիր, որը պահանջում է ներմուծել 
երկու տողեր, ապա դրանցից առաջինն արտածում է բոլոր 
տառերը մեծատառ դարձրած, իսկ երկրորդը՝ փոքրատառեր 
դարձրած։
_[Պատասխան](code/exercise02.py)_

__Խնդիր 3։__ Գրել ծրագիր, որը պահանջում է ներմուծել 
երեք թիվ և արտածում է դրանցից ամենափոքրը։
_[Պատասխան](code/exercise03.py)_

__Խնդիր 4։__ Գրել ծրագիր, որը պահանջում է ներմուծել 
մարդու անուն։ Եթե այդ անունը վերջանում է «ուհի» 
վերջածանցով, ապա տպում է «Ողջույն տիկին <անուն>», 
հակառակ դեպքում «տիկին» բառի փոխարեն տպում է 
«պարոն»։
_[Պատասխան](code/exercise04.py)_

__Խնդիր 5։__ Գրել ծրագիր, որը պահանջում է ներմուծել 
ամսվա անունը, ապա արտածում է տարվա այն եղանակի 
անունը, որի մեջ է տվյալ ամիսը։
_[Պատասխան](code/exercise05.py)_

__Խնդիր 6։__ Սահմանել ենթածրագիր՝ ֆունկցիա, որը 
ստանում է արեգանային համակարգի մոլորակի միջազգային 
անունը և վերադարձնում է հայերեն անունը։ Օրինակ, 
ստանում է «Մարս», վերադարձնում է «Հրատ»։
_[Պատասխան](code/exercise06.py)_

__Խնդիր 7։__ Սահմանել ենթածրագիր, որը ստանում է 
տեքստ և հաշվում է, թե տեքստի քանի տոկոսն են կազմում 
բացատները։ Օրինակ, եթե տեքստի երկարությունը 200 նիշ 
է, իսկ դրանցից 48-ը բացատներ են, ապա պետք է 
վերադարձնել 24 թիվը։
_[Պատասխան](code/exercise07.py)_

__Խնդիր 8։__ Սահմանել ֆունկցիա, որը ստանում է չորս 
թիվ ու վերադարձնում է դրանցից ամենամեծը։ Հուշում. նախ 
սահմանեք երկու թվերից մեծը որոշող ֆունկցիան, հետո դա 
օգտագործեք արդեն չորս թվերից ամենամեծը գտնելու համար։
_[Պատասխան](code/exercise08.py)_

__Խնդիր 9։__ Սահմանել ֆունկցիա, որը `m` անգամ տպում 
է տրված տեքստը։
_[Պատասխան](code/exercise09.py)_

__Խնդիր 10։__ Սահմանել ֆունկցիա, որը վերադարձնում է 
տրված `n` թվի թվանշանների քանակը։
_[Պատասխան](code/exercise10.py)_

__Խնդիր 11։__ Սահմանել ֆունկցիա, որը վերադարձնում է 
տրված տեքստի ամենաերկար բառը։
_[Պատասխան](code/exercise11.py)_

__Խնդիր 12։__ Մոդելավորել նարդու զառը նետելու գործողությունը։
Սահմանել ֆունկցիա, որ m անգամ նետում է զառը և տպում է, 
թե որ թիվը քանի անգամ է հանդիպել։ (Հուշում. Պիթոնն ունի 
պատահական թվեր գներացնող random գրադարանը։)
_[Պատասխան](code/exercise12.py)_
